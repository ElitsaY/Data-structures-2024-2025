# Задача 1

Дадено: Сортиран масив или сортиран вектор <br/>
Търсим: Броя на срещанията на даден елемент <br/>


## Решение

* Разбиваме задачата на две подзадачи:
1. Намиране на индекса на най-лявото срещане на елемента
2. Намиране на индекса на най-дясното срещане на елемента
3. Разликата между двата индекса + 1 ни дава броя срещания на елемента

За целта използваме binary search алгоритъма

Основната идея е следната:
За най-ляво срещане: Ако намерим елемент в масива, който е равен на търсения, запазваме текущия индекс и продължаваме търсенето наляво от елемента. И така, когато приключи търсенето ще имаме най-лявото срещане.
За най-дясно срещане идеята е аналогична, като при всяко намерено решение продължаваме търсенето надясно.

Така сложността по време се получава O(2*logn), което си е O(logn).


* Задачата може да бъде решена и чрез използване на вградени в езика функции
    * std::lower_bound
    * std::upper_bound